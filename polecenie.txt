Jedną z najlepszych metod omijania cenzury w internecie oraz zapewniania sobie anonimowości jest sieć TOR (The Onion Router). Poniżej znajduje się jej krótki opis. W sieci TOR występują trzy rodzaje bytów:

Klienci

Węzły pośredniczące

Węzły końcowe

Połączenie klienta działa w następujący sposób:

Klient łączy się z jednym z węzłów pośredniczących (np. P1) i wysyła pakiet danych. Pakiet ten jest zaszyfrowany w taki sposób, że tylko P1 może go odczytać.

Po odszyfrowaniu P1 otrzymuje dwie informacje: adres kolejnego węzła (P2) oraz zaszyfrowaną paczkę danych, którą powinien przesłać do P2.

P2 odbiera pakiet, odszyfrowuje go (uzyskując adres P3) i przekazuje dalej.

Proces powtarza się, aż węzeł PN po odszyfrowaniu przesyła pakiet do węzła końcowego (WK), który wysyła go w postaci odszyfrowanej do docelowego odbiorcy.

Odbiorca myśli, że komunikuje się z węzłem końcowym. Gdy wysyła odpowiedź, dane wracają tą samą drogą, ale w odwrotnej kolejności:

WK → PN → P(N-1) → ... → P1 → Klient

Kluczowe pytanie brzmi: Skąd węzeł końcowy (WK) wie, którą drogą przesłać dane z powrotem? Odpowiedź jest prosta: nie wie! Odsyła je tam, skąd je otrzymał.

Państwa system powinien działać podobnie, ale nie musi wykorzystywać szyfrowania.

Wymagania systemu:

Umożliwia przesyłanie komunikatów UDP.

Klient posiada listę wszystkich węzłów pośredniczących i wybiera trasę składającą się z N węzłów.

Do P1 wysyła komunikat zawierający:

listę węzłów pośrednich,

docelowego odbiorcę,

dane do przesłania.

Każdy węzeł PN zapamiętuje, od kogo otrzymał dane w danym połączeniu.

Możliwe jest wysłanie pakietu UDP bezpośrednio od klienta do innego hosta (z otrzymaniem odpowiedzi). Pakiet (i odpowiedź) musi przejść przez dwa węzły pośredniczące oraz węzeł końcowy.

Sieć musi obsługiwać dwóch równolegle pracujących klientów.